...36-

posse in animum sibi induxerit! Paullo curiosius in illarum
rationem avium investigasse Genellius videtur, si ex paucis
illis, quae duobus locis noti illius de theatro Atheniensi operis
hac de re leviter projecta reperiuntur et in transcursu com-
memorata, universam ipsius mentem recte divinamus. Genel-
lius enim quum uno loco gallum gallinaceum, quo de νε. 275
sermo est, imprimis inter aves, quae νε. 448 ὁπλῖται nuncu-
pentur, recensendum esse existimet, videri potest ita statuisse:
primum, aves a principio exercitum referre et quattuor illas
aves esse gravis armaturae militeS, viginti quattuor vero aves
postea comparenteS‚' e quibus chorus constat, milites levis
armaturae — nisi forte opinatus est, has aves se omnino non
accinxisse ad pugnam gerendam —3 deinde, illas quattuor aves,
quum pugna non visum esset opuS, discedere jussas esse
Vs. 449. Eundem Genellium, quum altero loco nos edoceat,
gravis armaturae aves descendisse de rupe, quae in proscenio
fuerit, probabile est censuisse, quattuor illas aves orchestram
omnino non esse ingressas. Hae sententiae tam sunt infirmae,
ut plus viginti rationibus impugnari possint et everti. Quas, Ι
ut chartae parcamus, non afferemus. Sed non erit inutile, ³
breviter attigisse illum locum, ex quo omnes istae hariola-
tiones originem traxisse videntur. Leguntur Vs. 448 sqq. haecce: ·

Ἀκούετε λεῴ · τούς ὁπλίτας νυνμενὶ

ἀνελομένους θῶπλ’ ἀπιέναι πάλιν οἴκαδε,

σκοπεῖν δ’ ὅ τι ἄν ,προγράφωμεν ἐν τοῖς πινακίοις.
Haec igitur verba , quibus gravis armaturae milites redire
domum jubentur, certum habeo, non a praecone avium, cui
vulgo tribuuntur ex fide uniuS, ut videtur, codicis Vaticani,
pronuntiari, sed a Pisthetaero, neque ad chorum avium dirigi, ¹
ut vulgo statuunt, sed ad solum Euelpidem. Primum enim
ordo dicendi jam est apud Pisthetaerum3 deinde nexus sen-
tentiarum monstrat, bunc similia dicere debere atque hoc loc-o .
scripta leguntur3 porro propter vocabulum προγράφωμεν fieri
non potest, ut haec verba praeconi tribuantur, sed ducis
ipsius credantur esse oportet, ducem autem exercitus, qui
sane quidem praeter ipsum uno tantum constabat milite, aperte
Pisthetaerus egit, ut ex iis, quae praecedunt, oppido liquet; '
accedit ad haec, quod paullo ante, νε. 435, ipsa Pisthetaeri Ι
et Euelpidis πανοπλία commemoratur, ⁸quae quo jure his 3

Ο

 

Ι

 

 

 

